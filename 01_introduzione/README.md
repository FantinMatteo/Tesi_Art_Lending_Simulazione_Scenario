# Un'analisi quantitativa per la valorizzazione culturale

Ciao a tutti! Mi chiamo **Matteo**, ho 25 anni, vivo a Treviso e... qualche settimana fa mi sono laureato!
Alla fine di luglio 2025 ho completato il mio percorso di **laurea magistrale in Economia e Gestione dei Beni Culturali**,
discutendo una tesi focalizzata sull'utilizzo di strumenti finanziari nell'ambito della valorizzazione artistica.

### Contesto e Domanda di ricerca

Il mio **obiettivo** era quello di compiere un'indagine coerente, in grado di fondere insieme i due grandi protagonisti del mio 
percorso universitario: la **gestione economico-finanziaria** e la **valorizzazione dei beni culturali**.
Dopo aver individuato questo proposito, la scelta del tema ha richiesto diverse settimane di attenzione, invece la **domanda 
di ricerca** è sorta spontaneamente: 
L'**Art Lending** può fungere da strumento di finanziamento efficace per sostenere progetti di promozione del patrimonio 
culturale?

### Cos'è l'Art Lending

L'Art Lending è un'operazione finanziaria, attraverso la quale un individuo può **ottenere un prestito offrendo in garanzia 
una o più opere d'arte**.

### Sintesi del progetto

Il progetto di tesi si apre definendo il concetto di Art Lending, riportando gli aspetti positivi della pratica e 
sottolineando le diverse criticità.
Il corpo centrale della ricerca si occupa di analizzare il mercato dell'arte, commentando il legame tra il sistema culturale 
italiano, i collezionisti privati e gli istituti di credito.
Il cuore del progetto è un **caso studio quantitativo** in cui viene simulata l'operazione di Art Lending per finanziare un 
progetto espositivo. 
Attraverso questa simulazione, il lavoro dimostra concretamente come questo strumento possa essere 
utilizzato per **sostenere iniziative di valorizzazione** culturale, superando le sfide economiche del settore.

### Il Caso studio

Un gruppo di collezionisti decide di fondare l’**associazione “Felice Casorati”**, con l’obiettivo di organizzare l’esposizione delle opere 
dell’artista grazie all’ausilio dei nuovi strumenti di funding culturale, ritenuti in grado di **agevolare l’iniziativa privata** svincolata dal 
contributo pubblico. 
La stima della gestione caratterististica evidenzia il gap tra costi e ricavi, delineando la formazione di uno scenario negativo, caratterizzato 
dalla **perdita economica**.
Con lo scopo di non lasciar naufragare l'intero progetto, l'associazione decide di finanziare la realizzazione attraverso un'**operazione di Art 
Lending**, grazie alla quale ottiene le risorse utili ad avviare l'impresa.

### Risultati

I risultati dimostrano come un'operazione di Art Lending possa rappresentare un modo innovativo ed efficace per **finanziare un progetto 
culturale**, ma mette in luce la questione spinosa della restituzione del debito.

### Conclusioni

Il mio obiettivo era quello di **unire le intenzioni del mondo economico e del mondo culturale**, attraverso l'analisi di uno scenario verosimile 
nel quale sviluppare un'operazione di Art lending.
**Ci sono riuscito? Io credo di sì**.
Solitamente, la comunità scientifica, in particolare quella umanistica, vede con scetticismo la fusione tra arte e strumenti finanziari, perchè la 
considera un atto dissacrante.
Invece, la mia ricerca mostra come la loro unione permetta la nascita di un progetto di valorizzazione culturale, nettamente slegato dalle mire 
speculative e fortemente orientato all'**arricchimento intellettuale della comunità**.
